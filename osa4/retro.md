Start, Stop, Continue, More of, Less of -pyörä on retrospektiivitekniikka, jossa tiimi antaa palautetta pyörän avulla. Pyörä koostuu viidestä kategoriasta: start (aloitettavat), stop (lopetettavat), continue (jatkettavat), more of (enemmän) ja less of (vähemmän). Tilaisuudessa piirretään ympyrä ja se jaetaan näihin osiin, ja tiimi kirjaa kommentteja jokaiseen kategoriaan. Tämän jälkeen keskustellaan ja sovitaan muutoksista. Tilaisuuden kesto on 10-25 minuuttia.

Glad, Sad, Mad on retrospektiivitekniikka, jossa tiimin jäsenet kirjaavat sprintin havainnot lapuille. Nämä havainnot luokitellaan tunteiden glad (iloiset), sad (surulliset) ja mad (ärsyttävät) mukaan. Jokainen vuorollaan esittelee korttinsa sisällön ja asettaa sen taululla siihen tunnekategoriaan, mihin kokee sen kuuluvan. Tiimi äänestää käsiteltävät aiheet ja keskustelu käydään eniten ääniä saaneista alkaen. Keskustelussa tulee painottaa konkreettisia toimia seuraavaan sprinttiin. Keskustelu jatkuu, kunnes 60 minuuttia tulee täyteen tai kaikki aiheet on käsitelty.
